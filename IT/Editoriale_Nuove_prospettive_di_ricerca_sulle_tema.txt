

Editoriale. Nuove prospettive di ricerca sulle tematiche di Management
Control
Article in MANAGEMENT CONTROL · December 2015
DOI: 10.3280/MACO2015-003001

CITATIONS

READS

18

208

1 author:
Luciano Marchi
Università di Pisa


Some of the authors of this publication are also working on these related projects:

Evoluzione del controllo di gestione View project

All content following this page was uploaded by Luciano Marchi on 11 April 2016.
The user has requested enhancement of the downloaded file.

EDITORIALE
Nuove prospettive di ricerca
sulle tematiche di Management Control
Luciano Marchi*
In una fase di rapido cambiamento degli scenari ambientali e aziendali,
è necessario riflettere se e come la ricerca nell’area dei sistemi di Management Control debba essere ri-orientata e, quindi, se la linea editoriale della
rivista debba essere ri-definita.
Dare risposta alle richieste del mondo accademico e degli operatori
aziendali sulle tematiche di pianificazione, informazione e controllo, con il
ricorso ad un approccio integrato di analisi, era stata la linea editoriale definita nel primo numero della rivista (Management Control, n. 1/2011).
Il suddetto approccio di analisi era stato definito in termini di “integrazione dei sistemi operativi con quelli informativo-contabili, della struttura
organizzativa con la tecnologia informatica, dell’analisi revisionale con
quella prospettica, anche al fine di raccordare i sistemi di misurazione con
quelli di governo aziendale, nel riferimento indistinto ad aziende pubbliche
e private, profit e non-profit”.
La rivista intendeva differenziarsi, in tal modo, dalle riviste “generaliste” dell’economia aziendale e dall’insieme, più numeroso, delle riviste
aventi carattere specialistico in rapporto ad una singola funzione aziendale,
ovvero ad uno specifico settore di attività.
L’obiettivo di fondo della rivista era quello di inserirsi nel processo di
internazionalizzazione della ricerca coniugando le conoscenze affermate a
livello internazionale con i valori di fondo del pensiero economico aziendale italiano, anche nella scelta metodologica, cioè mantenendo il noto metodo di ricerca integrato induttivo-deduttivo.
Il richiamo all’approccio integrato di analisi e all’obiettivo di fondo ci
permette di dare una prima risposta alla domanda che ci siamo posti
all’inizio: la linea editoriale della rivista rimane senz’altro valida.
La prospettiva dell’internazionalizzazione, tuttavia, ha assunto un ruolo
sempre più dominante, inflenzando i metodi ed i contenuti dei lavori sotto*

Università di Pisa, Dipartimento di Economia e Management, luciano.marchi@unipi.it.
Management Control 3, 2015

Copyright © FrancoAngeli
N.B: Copia ad uso personale. È vietata la riproduzione (totale o parziale) dell’opera con qualsiasi
mezzo effettuata e la sua messa a disposizione di terzi, sia in forma gratuita sia a pagamento.

Luciano Marchi

posti alla rivista e determinando un progressivo distacco degli studi di Management Control dalla nostra tradizione economico-aziendale.
In particolare, con riferimento alla metodologia, sempre più spesso si ricorre alla dimostrazione analitica delle ipotesi di ricerca, con l’approccio
sperimentale tipico delle scienze “dure”. Vengono proposte, dunque, ipotesi
di ricerca sempre più “selettive”, per verificare relazioni di causa-effetto
nella logica vero-falso, con il ricorso alle basi di dati disponibili ovvero ad
indagini campionarie, trascurando spesso l’accuratezza dei dati disponibili
e di quelli raccolti su base campionaria. Anche il linguaggo utilizzato è
sempre più quello matematico, poco adatto alla comunicazione nella comunità scientifica degli aziendalisti, perchè trascura le variabili qualitative,
l’interpretazione dei dati e la comprensione delle relazioni di concausa ed
effetto molteplice tra gli elementi considerati.
Relativamente ai contenuti, le tematiche rilevanti diventano non quelle
legate alle comprensione della complessità aziendale, ma quelle che meglio
si prestano ad analisi di correlazione o di “content analysis”; di fatto ci si
focalizza, di nuovo, sulla metodologia considerata a priori migliore, determinando sempre più spesso un distacco dalla realtà aziendale.
In conclusione, considerando ancora valida la linea editoriale della rivista precedentemente definita e riaffermando l’orientamento di fondo (raccogliere la sfida dell’internazionalizzazione senza abbandonare la nostra
tradizione economico-aziendale), riteniamo necessari alcuni interventi volti
a garantire la fruibilità della rivista sia nella comunità scientifica degli
aziendalisti che nella comunità economico-sociale, con particolare riferimento ai soggetti attivamente coinvolti nei sistemi di governo e controllo
aziendale.
La scelta è dunque quella di intervenire non sulla linea editoriale, ma
sulla sua applicazione, operando, tra gli altri, i seguenti assestamenti:
1) accogliere articoli “ad invito” su tematiche rilevanti per gli operatori
aziendali, attivando la sezione “Best Practices”. Meglio interpretare
i comportamenti migliori andando “in profondita” su casi aziendali,
infatti, piuttosto che dare veste formale a correlazioni ad alto impatto comunicativo ma di scarso valore applicativo;
2) ri-attivare la pratica delle note esplicative e di raffronto teorico
commentato a piè di pagina, riducendo i riferimenti bibliografici inseriti (tra parentesi) all’interno del testo;
3) negli articoli che utilizzano metodi quantitativi, eliminare nel testo
la dimostrazione analitica, spostandola in appendice.

6
Copyright © FrancoAngeli
N.B: Copia ad uso personale. È vietata la riproduzione (totale o parziale) dell’opera con qualsiasi
mezzo effettuata e la sua messa a disposizione di terzi, sia in forma gratuita sia a pagamento.

Editoriale

Tutto ciò premesso, due sono le parole chiave che legano gli articoli
contenuti nel presente numero di Management Control: innovazione ed integrazione.
L’innovazione e l’integrazione devono caratterizzare i sistemi informativi e, più in generale, i sistemi di controllo interno e possono essere osservate da diversi punti di vista, ai vari livelli, nella prospettiva sia interna che
esterna.
Nel primo capitolo, di Francesco Bellini e Fabrizio D’Ascenzio,
l’innovazione è rappresentata dalla dematerializzazione in termini di fatturazione elettronica; l’integrazione è interpretata, invece, sulla supply chain
e sull’intera financial value chain, attraverso un insieme di indicatori di
performance in grado di “monitorare” le indicate catene del valore nelle diverse prospettive, finanziarie e strategiche, del fornitore, dell’ordine e della
consegna.
Nel secondo capitolo, l’innovazione e l’integrazione sono considerate
congiuntamente in termini di controllo relazionale. Partendo dalla descrizione dei meccanismi, formali e informali, che caratterizzano i sistemi di
controllo manageriale, l’autore ha condotto una survey su un campione di
249 organizzazioni di Destination Management per verificare i meccanismi
e gli strumenti effettivamente utilizzati per il controllo relazionale ovvero
gli ostacoli (concettuali ed economici) che impediscono o differiscono la
loro implementazione.
Nel terzo capitolo, la prospettiva innovativa del controllo relazionale è
trattata a partire dalla reputazione, vista come asset strategico nella misurazione delle performance aziendali, interpretando anche il suo impatto sul
comportamento degli stakeholders.
Nei quarto capitolo, Katia Corsi e Daniela Mancini affrontano il tema
della regulatory compliance dei sistemi di controllo interno e le sue implicazioni sui comportamenti degli operatori di area contabile. Più in particolare, viene indagato il ruolo dei “contabili” e le competenze che essi impiegano nell’adozione delle leggi e della regolamentazione. L’idea di base è
che la compliance sia un’opportunità strategica, capace di attivare cambiamenti significativi nelle procedure contabili, negli strumenti informativi,
nei ruoli organizzativi e nei meccanismi di controllo.
Il quinto capitolo, sulle cause e sulle implicazioni dei cambiamenti
dell’auditor, fa riferimento alla situazione degli Stati Uniti d’America dove
i cambiamenti sono volontari ed è prevista una comunicazione obbligatoria
sui motivi del cambiamento. I risultati dell’analisi indicano che i cambiamenti permettono ai revisori di organizzare meglio il lavoro di audit, realiz-

7
Copyright © FrancoAngeli
N.B: Copia ad uso personale. È vietata la riproduzione (totale o parziale) dell’opera con qualsiasi
mezzo effettuata e la sua messa a disposizione di terzi, sia in forma gratuita sia a pagamento.

Luciano Marchi

zando un bilanciamento tra le diverse aspettative del management e degli
stakeholders.
Nell’ultimo capitolo, nella sezione delle Best Practices, Alessandro
Musso analizza le problematiche relative al raccordo tra la contabilità manageriale e la contabilità dei costi, nell’ambito del processo di budgeting
che ne esalta caratteristiche e logiche: la prima utilizza regole, procedure e
schemi di rendiconto per identificare, a livello di business, i risultati reddituali che interessano ai manager operativi; la seconda è finalizzata a
calcolare il costo di prodotto/servizio. Affrontando il problema a partire
dalla distinta base di produzione, Musso si chiede, in particolare, quanto
tali differenze siano accettabili e perché.
L’articolo di Musso, affrontando il problema in termini di prassi delle
aziende, pone alcune interessanti domande e fornisce prime risposte al
problema del necessario raccordo tra le diverse componenti dei sistemi
contabili nell’ottica gestionale. L’auspicio è che, sul tema, si possa sviluppare un proficuo dibattito tra gli studiosi di Management Control.

8
Copyright © FrancoAngeli
N.B: Copia ad uso personale. È vietata la riproduzione (totale o parziale) dell’opera con qualsiasi
mezzo effettuata e la sua messa a disposizione di terzi, sia in forma gratuita sia a pagamento.

